---
layout: page
title: O nas
lang: pl
ref: about
permalink: /pl/about/
---
## Projekt: BIM Shamans

> Termin **_szamanizm_** pochodzi od mandżursko-tunguskiego słowa **_šaman_**. Rzeczownik ten wywodzi się od czasownika **_ša-_**, oznaczającego **_wiedzieć_**. **_Szaman_** to dosłownie **_'ten, który wie'_**.
<p style="text-align: right;"><a href="https://www.britannica.com/topic/shamanism">~ Britannica.com</a></p>

#### TL;DR
Zajmujemy się tematami orbitującymi wokół technologii BIM, inżynierii lądowej, automatyzacji, analizy i przetwarzania danych. Łączy nas podejście stawiające efekt na pierwszym miejscu, z pominięciem otoczki marketingu, inżyniersko do celu, w myśl **make engineering approach great again**.

**BIM Shamans** to nasza przestrzeń do dzielenia się przemyśleniami zawodowymi i rozwiązaniami, które uznamy za warte pokazania.

## O projekcie

**Building Information Modelling, Building Information Management, Building Information Model... Building Information Marketing? Building Information nie jedno ma imię.**


A co z cyfrowymi bliźniakami? Standaryzujemy, klasyfikujemy, ujednolicamy i automatyzujemy. Z jednej strony nieprzeciętne budowlano – informatyczne umysły raz po raz dźwigają branże budowlaną w ślad za pozostałymi gałęziami przemysłu, z drugiej tworzymy mity i obietnice, podgrzewane webinarami, pokazując "workflow przyszłości". Te dwa przenikające się obszary stanowią nie tylko rzeczywistość, ale też ogrmone wyzwanie inżynierii 4.0, która nas - inżynierów, architektów, otacza. 

Każdy z nas działa w obszarze szeroko rozumianego BIM-u. Minął czas zachłyśnięcia się potencjałem technologii – przeżyliśmy zderzenie z rzeczywistością, procesami budowlanymi i oczekiwaniami tych, którym technologia ma służyć, życie ułatwiać i zyski generować. A z tym ułatwianiem i generowaniem zysków bywa różnie, nikt przecież nie inwestuje czasu, wysiłku i pieniędzy nie licząc na zysk.

W ramach naszego "szamańskiego" projektu będziemy dzielić się przemyśleniami, ciekawostkami oraz własnymi rozwiązaniami i automatyzacjami. Ale uwaga – **nie będziemy nikogo przekonywać, że nasze podejście jest jedyne słuszne, rewolucyjne czy najlepsze na świecie.** Pozwolimy sobie trochę ponarzekać, ale i pokazać, że lubimy to, co robimy – rozwiązywać wyzwania stawiane na naszej budowlanej ścieżce.

Stojąc jedną nogą w budownictwie i koordynacji projektowej, drugą w programowaniu, trzecią w analizie danych (bo BIM to przecież dane!), a czwartą na grząskim gruncie standaryzacji i strategii wdrażania mniejszych i większych innowacji, postanowiliśmy przenieść nasze wewnętrzne rozmowy, networkingi i Q&A z codziennego życia do sieci. 

W trakcie naszego życia mieliśmy okazję na własne oczy obserwować rozwój BIM-u i towarzyszących mu technologii. Widzieliśmy, jak pracownie oraz firmy, w których pracowaliśmy, zakupywały pierwsze licencje na „oprogramowanie do BIM-u”, mianowały pierwszego BIM managera, a także podejmowały trud pierwszych standaryzacji. Obserwowaliśmy to z bliska, sami będąc uczestnikami procesów projektowych, koordynacyjnych, standaryzacyjnych czy modelarskich. Tworzyliśmy pierwsze automatyzacje, skrypty w Dynamo, zasady pracy oraz wymyślaliśmy triki łamiące ograniczenia nałożone przez twórców oprogramowania. 
Z czasem staliśmy się „tymi, którzy wiedzą” – osobami, do których inni przychodzą w poszukiwaniu odpowiedzi.

Połączyło nas podejście stawiające efekt na pierwszym miejscu, z pominięciem otoczki marketingu, inżyniersko do celu. Kiedy kapłani tego czy innego oprogramowania, formatu wymiany danych, CDE lub normy głosili ich wyższość oraz nieomylność, my z szamańską zawziętością zajmowaliśmy się kończeniem kolejnego projektu.

Zawsze byliśmy na pierwszej linii - tam, gdzie BIM się robił, często pomijając miejsca, w których o BIM-ie się tylko mówiło.
W ramach naszego „szamańskiego” projektu będziemy dzielić się przemyśleniami, ciekawostkami oraz własnymi rozwiązaniami i automatyzacjami. Nie będzie o tym, jaki BIM powinien być, tylko jaki jest i co z tym możemy zrobić.

Widzieliśmy wielokrotnie, jak „jedynie słuszne” plany przegrywały w zderzeniu z realnymi projektami. Z tego powodu nie zamierzamy nikogo przekonywać, że nasze podejście jest właściwe, rewolucyjne czy też najlepsze na świecie. Natomiast możemy zagwarantować, że ono gdzieś zadziałało!
Pozwolimy sobie również trochę ponarzekać oraz pożartować, ponieważ chcemy pokazać, że lubimy to, co robimy – rozwiązywać wyzwania stawiane na naszej ścieżce.

Julian Wandzilak
Natalia Gawlik
Piotr Spyra